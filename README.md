# Alles over @cmda-minor-web Â· 2018-2019

## Inhoud
- [Artikelen](#Artikelen)
- [Programma](#Programma)
- [Weekly Nerds](#Weekly-Nerds)
  - [Sketchnote workshop](#Sketchnotes)
  - [Stephan Hay ICONS](#Stephan-Hay)
  - [Oud studenten over Matise](#Cyd-&-Dennis)
  - [Schiphol bezoek](#Ischa-Gast)
    - [Tom Hessels](#Tom-Hessels)
  - [de Voorhoede workshop](#de-Voorhoede)
  - [Daan over ontwikkeling en afstuderen](#Daan)
- [Weekly Mingles](#Weekly-Mingles)
  - [Lifely](#Lifely)
  - [Dept](#Dept)
  - [Elastique](#Elastique)
  - [Valtech](#Valtech)
  - [Mirabeau](#Mirabeau)
  - [Q42](#Q42)
  - [Matise](#Matise)
  - [ICATT](#ICATT)
- [Conclusie](#Conclusie)

Elke week is er op woensdagmiddag de Weekly Nerd:
Workshops, praatjes en lezingen van bedrijven en designers over het vakgebied. Nerd alert.

## Artikelen
Voor de minor heb ik 3 artikelen geschreven.
- [3 Layers of progressive enhancement](https://medium.com/@lunamayjohansson/3-layers-of-progressive-enhancement-84ec77424694)
- [Vitaly on starting your career]()
- [Are you ready for Houdini?]()

## Programma
`De "waar" in deze tabel linkt naar de locatie in dit bestand`

| Datum  | Wat  | Waar |
|---|---|---|
| 6 Februari | Sketchnotes met Maaike van Cruchten en Brit Wijnmaalen   | [CMD](#Sketchnotes) |
| 13 Februari | Stephan Hay over Design Patterns  | [CMD](#Stephan-Hay)  |
| 27 Februari | Cyd Stumpel (ex) & Dennis Spierenburg (ex) over werken als Frontender bij <a href="https://www.matise.nl">Matise</a> | [Matise](#Cyd-&-Dennis) |
| 13 Maart | Maike Klip over ontwerpen voor vluchtelingen | CMD |
| 20 Maart | Ischa Gast over A11y bij <a href="https://www.schiphol.nl/">Schiphol</a> | [Schiphol](#Ischa-Gast) |
| 27 Maart | Workshop PE bij <a href="https://www.voorhoede.nl/nl/">de Voorhoede</a> | [de Voorhoede](#de-Voorhoede) |
| 10 April | Daan Rongen over afstuderen en je eigen signatuur behouden | [CMD](#Daan)  |
| 17 April | Weekly Mingle |  [Lifely](#Lifely) |
| 24 April | Weekly Mingle |  [Dept](#Dept) |
| 8 Mei | Weekly Mingle | [Elastique](#Elastique)  |
| 15 Mei | Weekly Mingle | [Valtech](#Valtech)  |
| 22 Mei | Weekly Mingle | [Mirabeau](#Mirabeau)  |
| 29 Mei | Weekly Mingle | [Q42](#Q42)  |
| 5 Juni | Weekly Mingle | [Matise](#Matise) |
| 12 Juni | Weekly Mingle |  [ICATT](#ICATT) |

# Weekly Nerds
#### Inhoud
- [Sketchnote workshop](#Sketchnotes)
- [Stephan Hay](#Stephan-Hay)
- [Matise](#Cyd-&-Dennis)
- [Schiphol](#Ischa-Gast)
- [de Voorhoede](#de-Voorhoede)
- [Daan](#Daan)

Aan het begin van de minor vonden er elke woensdagmiddag Weekly Nerds plaats. Voor deze middag werd van ons studenten verwacht om aanwezig te zijn (in de medialounge of op locatie). Hieronder volgen de aantekeningen.

> Ik heb de Weekly Nerd van Maike Klip op 13 Maart moeten missen in verband met ziekte.

## Sketchnotes
> BPH minor lokaal, door Maaike & Brit

- `kaders`, `pijlen` en `lijnen` om structuur toe te passen
- `tekeningen` en `illustraties` om het verhaal visueel te maken
- tekst om het verhaal te vertellen
- `typografie` om hierarchie in de tekst toe te passen

Om de Weekly Nerds in te leiden hebben wij (opnieuw) een workshop sketchnoten gehad. Ondertussen denk ik dat ik deze notitie techniek aardig onder de knie heb, maar het is toch leuk om opnieuw een workshop te krijgen.

Het leuke aan deze workshop vond ik dat we mini sketchnote-workshops kregen. Zo werd ons gevraagd om in korte tijd bepaalde figuurtjes te tekenen. Ook werden ons bepaalde vormen geleerd die het eenvoudiger maken om illustraties toe te voegen aan je notities. Ook hebben we kleine tekenoefeningentjes gedaan, zoals het tekenen van een sok en een kopje thee.

De typografie oefeningen vond ik het interessants. Tijdens het schrijven denk ik niet vaak na over mijn typografie, terwijl dat in uiteindelijk veel toe zou kunnen voegen. Er zijn veel verschillende lettertypes die je tijdens het schrijven al meteen toe kan passen. Bijvoorbeeld, schoolschrift of cursief. De echte fanatiekelingen kunnen woorden zelfs vervangen voor kleine illustraties.

> `Coetry` >> poetry in code.

Last but not least, denk aan structuur en hierarchie in je verhaal. Eerder genoemde technieken (kaders, vormen etc) en typografie kunnen hierbij helpen. Zorg ook dat de hierarchie van het hele verhaal duidelijk is. Zo kan je bijvoorbeeld in blokken werken en deze afwisselend links en rechts plaatsen. Zo kun je gemakkelijk hierarchie en structuur toe passen.

## Stephan Hay
> ICONS meeting @ CMD Medialounge, Stephan Hay

Design sameness
- `Immitating "different" won't make you different`
- `rely on conventions` -> er is ooit iets ontworpen dat werkt, het wiel hoeft niet opnieuw uitgevonden te worden
- `acceptable solutions with minimal effort` -> de makkelijke weg kiezen omdat het werkt bespaart, geen baanbrekende designs
- `mystery meat` = **hamburger menu** -> het is eigenlijk een mysterie wat er zich achter dit menu bevind, wordt niet gebruikt omdat het een goede keuze is maar **"omdat iedereen dit gebruikt"**

Critical thinking
1. Search for evidence
2. Learn from what you find
3. Use your expertise
4. `Explore` / `exploit` solutions

Deze week hebben we naar mijn mening een bijzonder interessante talk van Stephan Hay gehad. Stephan is creative director bij de Rabobank en heeft een kritische kijk op de web design wereld. Om te beginnen vertelde Stephan ons iets over zichzelf en zijn proces als designer.

`What's it like to be a designer?`    
Dit is een belangrijke en persoonlijke vraag als je er echt over nadenkt. Het gaat niet alleen over het woord designer maar ook over wat dat voor jou als persoon betekend. Uiteindelijk zijn wij allemaal designers. We creeeren dingen, ontwerpen en bouwen dingen. Het is dan ook onze taak goede ontwerpen te leveren waar wij zelf ook achterstaan. Natuurlijk is dat als beginnend ontwerper lastig, omdat je vaak werkt voor een opdrachtgever die in sommige gevallen precies denkt te weten wat goed is voor zijn of haar concept. Vaak gebeurd het dat deze opdrachtgevers inspiratie opdoen bij bestaande ontwerpen. Inspiratie opdoen is niks mis mee, ontwerpen overnemen wel.

> Don't be a **chooser**, be a **thinker**

`"Can we do something like they do?"`   
Stephans antwoord op deze vraag; `please don't...`. Als designer is het je werk om na te denken. Als een opdrachtgever het design van AirBnB over wil nemen "omdat het werkt" heeft hij/zij eigenlijk geen designer meer nodig.

> Don't be part of the cascade    
Don't be next in line...

Het wordt tijd dat designers gaan denken vanuit het probleem, passende oplossingen zoeken voor specifieke problemen, in plaats van oplossingen overnemen en passend maken voor het probleem.


`STOP` thinking about the solutions   
`START` thinking about the problem

> Theoretical, general knowledge is more valuable than concrete, practical knowledge - Bent Flyvbjerg

Het punt dat Stephan met deze talk probeert te maken is dat designers moeten leren op te staan voor wat zij vinden. Het is niet onze taak om domweg te maken wat iemand anders heeft bedacht. Het is onze kracht om zelf onderzoek te doen, zelf problemen te analyseren en passende oplossingen te vinden. Creeer je eigen archief. Door je eigen aanpak toe te passen, leer je uiteindelijk veel meer. Het mag dan wel een moeilijkere weg zijn, hij zal wel meer voldoening geven. Ook is het belangrijk in te zien hoe een opdracht in elkaar zal steken. Zo zal er in het geval van meer tijd, ook meer tijd zijn om mogelijkheden te ontdekken. `Critical thinking is key.`

## Cyd & Dennis
> BPH minorlokaal, door oud minor studenten Cyd Stumpel en Dennis Spierenburg

Deze week hebben we een talk en workshop gehad van Cyd en Dennis. Beide zijn oud studenten van CMD en hebben de minor in voorgaande jaren gevolgd. Beide zijn tegenwoordig ook werkzaam bij Matisse, een bedrijf dat later in de [Weekly Mingles](#Weekly-Mingles) aan bod zal komen.

Tijdens deze talk hebben we geleerd over de werkwijze van Matisse. Zo hebben ze ons laten zien hoe zijn met vue.js en componenten werken en dit met een live demo gedemonstreerd. Ik vond het leuk om te zien hoe oud studenten het na de minor doen. Cyd vertelde over haar persoonlijke ontwikkeling met coderen, met name na de minor. Dit was leuk om te horen.

## Ischa Gast
> Schiphol, door Ischa Gast   
> Accesability demo, door Tom Hessels

Deze week zijn wij bij Schiphol op bezoek geweest. Hier hebben wij eigenlijk 2 talks gehad. De eerste door Ischa Gast. Ischa vertelde ons over het belang van accesability. Als ondersteuning hebben wij een demo gekregen van [Tom Hessels](#Tom-Hessels). Tom is blind en werkt met een screenreader. Dit was voor mij de eerste keer dat ik iemand hier echt mee zag werken. Ik vond dit erg interessant om te zien.

> The web is for everyone - Tim Berners Lee

Binnen het designveld hebben we het wel eens over `"edge cases"`. De definitie van edge case is volgens Ischa eigenlijk het geen waar je om geeft. Als jij binnen je ontwerp besluit screen readers niet mee te nemen in je ontwerp zeg je eigenlijk dat je screen readers niet belangrijk genoeg vind. Dat kan niet de bedoeling zijn.

> Accesability is **essentieel**

- `kleurcontrast` -> gebruik online color contrast checkers om het contrast van de tekst en de achtergrond te checken

- gebruik `concrete html` -> screenreaders maken gebruik van html elementen. De volgorde waarop screenreaders elementen voorlezen zal hiervan afhankelijk zijn.

- `goede koppen structuur` -> screenreaders hebben een optie om alle koppen achter elkaar voor te lezen. Als de structuur van de koppen niet klopt, zal dit voor de gebruiker erg frustrerend zijn.

- `focus states` -> :hover states zullen voor toetsenbord gebruikers niets toevoegen. Met :focus states kunnen elementen met focus specifiek gestyled worden.

- `"lees meer"` -> screenreaders lezen net als de koppen, alle links op een pagina achter elkaar op. Een link waar enkel "lees meer" staat, zal de gebruiker niet vertellen waar hij/zij meer over kan lezen. Zorg dus dat links altijd beschrijven waar zij naar linken.

#### Tom Hessels
Tom is zeer slechtziend en is al sinds de jaren 70 programmeur. Dit maakt dat Tom veel verstand heeft van het web en computertalen. Brailleschrift heeft iets weg van bites. Bites zijn `0` en `1`, braille zijn `plat` en `heuveltjes`.

Een screenreader probeert te interpeteren wat de screenreader ziet. Dit betekend dat het alleen bekende elementen kan plaatsen. Screenreaders hebben verschillende geprogrammeerde stemmen waar gebruikers uit kunnen kiezen. Tom maakt zelf liever gebruik van zijn iphone omdat hij daar applicaties op kan installeren. Deze applicaties bevatten minder 'troep' dan de websites op het web. Dit is voor hem fijner omdat zijn screenreader dan niet al die onzin voor hoeft te lezen.

## de Voorhoede
> De Voorhoede, kantoor

Deze week zijn we bij de Voorhoede op bezoek geweest. Hier hebben we een progressive enhancement workshop gehad. Allen hebben we een case gekregen waarop wij progressive enhancement toe moesten passen.

We kregen een blad met 3 vlakken. Deze staan voor de 3 stadia van progressive enhancement. Zo zal het eerste vlak gaan over de semantische structuur van de code, met name de HTML; hoe ziet het er in de basis uit?

Het tweede vlak toont de eerst mogelijke enhancements. Gebruik van CSS en/of andere elementen die de ervaring compleet maken.

Het derde vlak toont de uiteindelijke enhancements. Gebruik van JavaScript om animaties mogelijk te maken. Een webapp of functionaliteit mag niet afhankelijk zijn van client side JavaScript.

## Daan
> BPH minorlokaal, door Daan Rongen

`COI` -> conflict of interests

> "Don't be a **coiboy**,    
you can't please everyone" - Daan

Deze week heeft Daan een talk gehouden over zijn laatste jaar van CMD. Daan is vorig jaar afgestudeerd en heeft ons verteld over zijn afstudeerproject en het proces. Tijdens zijn afstudeerproject is Daan goed bij zichzelf gebleven. Dit resulteerde in de nodige frustraties en discussies bij en met zijn opdrachtgever, maar dat hield hem niet tegen.

> "De mens kan alles doen wat hij wil"

`mindset` vs `skillset`   
Een goede mindset is de basis van alles. Dit slaat op je manier van denken, je houding en mening etc. Je skillset zijn de vaardigheden die je leert in je leven. Door je skillset toe te passen op je mindset wordt je `"homo universalis"`, universeel ontwerper.

CMD bied ons een `T-shaped` curriculum, dit staat voor een brede basis, met specifieke specialisatie. Wij zijn designer **en** developer, niet **of**.

> "sophisticated un-making"   
 Een oplossing uitwerken, in plaats van weg ontwerpen.


# Weekly Mingles
#### Inhoud
- [Lifely](#Lifely)
- [Dept](#Dept)
- [Elastique](#Elastique)
- [Valtech](#Valtech)
- [Mirabeau](#Mirabeau)
- [Q42](#Q42)
- [Matise](#Matise)
- [ICATT](#ICATT)

Voor de Weekly Mingle gaan we een aantal weken bedrijven bezoeken. In kleine groepjes ga je kennismaken, krijg je een rondleiding en een presentatie. De bedrijven die hier aan meewerken zijn:

* <a href="https://www.deptagency.com/nl-nl/">Dept Amsterdam</a>
* <a href="https://www.elastique.nl">Elastique</a>
* <a href="https://www.valtech.com/nl-nl/">Valtech Amsterdam</a>
* <a href="https://www.mirabeau.nl">Mirabeau Amsterdam</a>
* <a href="https://www.q42.nl/">Q42 Amsterdam</a>
* <a href="https://www.matise.nl">Matise</a>
* <a href="https://www.icatt.nl">ICATT interactive media</a>
* <a href="https://lifely.nl">Lifely</a>

[Indeling voor de Weekly Mingle](https://docs.google.com/spreadsheets/d/1p5jQ3j5DAknpjaZVpOfyqoqAt5b-9lf0UkZSx5mDUEM/edit#gid=0)

## Lifely
> Lifely kantoor, Peter Peerdeman

Bij Lifely hebben we het gehad over wat bedrijven (als Lifely) zoeken in een "portfolio". Volgens Peter zijn er 3 punten waar een portfolio aan moet voldoen.
1. `intro spection` -> een goed portfolio geeft inzicht in eigenschappen, leerdoelen en verbeterpunten.
2. `enthusiasm` -> toon je leukste en beste projecten, reflecteer op deze projecten, benoem leerpunten en ontwikkelingen
3. `growth mindset` -> toon ontwikkelingen, struikelblokken en leerpunten, laat zien wat je kan en wat je wil leren

Er zijn meerdere vormen van een portfolio. Zo kan je kiezen voor een GitHub portfolio, een LinkedIn portfolio of en persoonlijke website. Een GitHub portfolio bevat persoonlijke projecten en opdrachten. Bedrijven zullen kijken naar forks, activiteiten en commits. Zorg dat je omschrijvende commits doet, zodat andere ook weten waar de commit over gaat.

Een LinkedIn portfolio moet professioneel overkomen. Een goede bio en profielfoto zijn belangrijk. Toon een relevant verleden. Niet iedereen hoeft te weten dat je 4 jaar lang bij de Albert Heijn hebt gewerkt, maar als het relevant is in je huidige werkveld zou het van pas kunnen komen. Bedrijven zullen kijken activiteit in posts. Zorg dat je je projecten op je profiel plaatst. Deel regelmatig links, artikelen en je bezigheden. Recommendations kunnen ook van pas komen.

Een persoonlijke website moet in ieder geval een goede bio bevatten. Een goede bio links bijvoorbeeld naar profielen op GitHub en LinkedIn. Toon links naar relevante websites en natuurlijk je eigen gegevens. Als je helemaal afhankelijk wil zijn van je persoonlijke website kan je je relevante projecten tonen. Maar je zou natuurlijk ook een combinatie van de verschillende portfolio's kunnen kiezen. Het belangrijkste is dat content belangrijker is dan looks.

## Dept
> Dept kantoor

Deze week hebben we het Dept kantoor bezocht. Dept is een groot bedrijf en dat straalt dit kantoor ook uit; 3 verdiepingen met een dakterras en een eigen bar. Verder zijn er nog veel meer dingen die werken bij Dept aantrekkelijk maken, maar die hebben vrij weinig met ons werkveld te maken.

Dept werkt component based in react. Zij beschikken over een eigen open source library. Zij maken gebruik van onder andere BEM en SCSS en hanteren een structurele naamgeving. Als demo hebben we een analyse gedaan van de Etos pagina. Het was onze taak te raden hoeveel componenten deze pagina telde. Zelf telde ik er 8, waaronder hoofdnavigatie, slider, zoekbalk, winkelmand etc. Uiteindelijk bleken dit er 15 te zijn. Al deze componenten zijn afkomstig vanuit de library en worden per project iets gepersonaliseerd. Afhankelijk van het project wordt accessibility toegepast.

Als afsluiter kregen we een paar tips mee voor het vinden van een stage;
- Laat in je portfolio zien waar je echt trots op bent
- Vermijd oude opdrachten
- Experimenteer met technieken
- Zet leerdoelen voor jezelf
- Denk na over je code standaarden
  - Schrijf 'professionele' code
- Gebruik je schooltijd om dingen uit te proberen, die tijd heb je later (mogelijk) niet meer
- Investeer je tijd in technieken!

## Elastique
> Elastique kantoor

Deze week hebben we Elastique in Hilversum bezocht. Persoonlijk vond ik dit een leuk bedrijf. De mensen kwamen aardig en chill over en de manier van werken en denken trok mij erg aan. Zo werd ons verteld dat Elastique ooit is begonnen met 4 mensen in een gekraakt pand met gekraakte software. `"Vette shit maken"` was het motto.

> "We're init for the   
love of the game"

Bij Elastique behandelen zij design en techniek samen. Het bedrijf telt veel backend developers die elk aan eigen tafelgroepen zitten. Zo is er een tafel die zich richt op ontwikkeling voor Apple en een tafel die zich richt op Android. Elastique noemt zichzelf een `"boutique agency"`, dit wil zeggen dat zij projecten op maat maken voor de opdrachtgever. Dit in tegenstelling tot veel bedrijven tegenwoordig, die vooral vanuit bestaande ontwerpen en componenten werken. Deze aanpak kost meer tijd en moeite, maar levert vaak wel leukere projecten op. Het is soms net alsof ze voor elk project opnieuw beginnen.

> "Born and raised,   
 in the digital age"

`Het marshmallow principe`    
Voor elk project werkt Elastique vanuit de core functionaliteiten. Elke constructie of applicatie heeft een stabiele basis nodig. Dit zijn de core functionalities, alles daar omheen zijn marshmallows; leuke extra's en opvullingen, maar het blijven toevoegingen die steunen op een stabiele basis. Verder maken zij gebruik van SCRUM teams en designsprints etc.

## Valtech
> Valtech kantoor, Anton en Ewoud

Deze week hebben we Valtech bezocht. Omdat wij een kleine groep hadden konden we meer een gesprek voeren in plaats van enkel een presentatie krijgen. Persoonlijk vind ik dit fijner omdat we het gewoon konden hebben over het werk en over werken bij Valtech, in plaats van de brochure doorlopen. Ik vond het ook erg interessant om naar Anton te luisteren. Anton komt, volgens mij, uit Amerika of Canada en heeft bij meerdere Valtech kantoren gewerkt, waaronder Stockholm. Zowel Ewoud als Anton waren enthousiast over het werk bij Valtech en dat was aanstekelijk, ondanks dat de projecten mij niet direct aanspraken.

Valtech is een groot bedrijf dat ooit is begonnen in Frankrijk. Tegenwoordig is het hoofdkantoor gevestigd in Luxemburg. Valtech heeft meer dan 35 kantoren in 16 verschillende landen. De internationale vestigingen richten zich op verschillende expertise. De een richt zich misschien meer op design, de ander op development of marketing. Binnen Valtech is er veel ruimte voor persoonlijke ontwikkelingen. Werknemers kunnen aangeven waar zij aan- of mee willen werken kunnen daar in sommige gevallen hun projecten op aanpassen.

> "Build the site for the majority,   
make it work for the minority"

Doordat we vooral een gesprek hebben gehad over verschillende dingen heb ik niet veel aantekeningen gemaakt. Wel heeft Valtech als bedrijf een goede indruk achter gelaten. Ik heb veel vragen gesteld over Valtech als internationaal bureau en over hoe het is om daar deel van uit te maken. Persoonlijk sprak het mij nooit aan, om voor zo'n groot bedrijf te werken, maar ik denk dat dat per bedrijf/bureau (natuurlijk) verschilt. Hier denk ik dat ze het goed verdelen over de verschillende vestigingen. Ik heb niet het idee dat je hier verdwijnt in de massa, maar dat is misschien ook omdat dit (nog) niet zo'n groot kantoor is.

> "Building the right thing,   
or building it right"

## Mirabeau
> Mirabeau kantoor, Sybren en Tim

Eerder deze minor, met project 2, hebben wij Mirabeau al bezocht. Wij hebben zelf een opdracht voor hen mogen doen. Hierom hebben wij de rondleiding overgeslagen en zijn we eigenlijk meteen begonnen.

Om te beginnen hebben we het gehad over de manier van werken bij Mirabeau. Om de twee weken houden zij een "guild-day". Op deze dag houden zij frontend gerelateerde presentaties aan elkaar. Bij Mirabeau maken frontenders deel uit van het design team, in plaats van alleen het development team. Bij Mirabeau is ook ruimte om te experimenteren. Op de github pagina van Mirabeau NL is de [frontend-boilerplate](https://github.com/mirabeau-nl/frontend-boilerplate) te vinden. Deze boilerplate is een verzameling van componenten en andere dingen. Meer over de boilerplate is te vinden in de [readme](https://github.com/mirabeau-nl/frontend-boilerplate/blob/master/README.md).

> "Gebruiker staat centraal" is het motto

Aan het einde van het jaar worden de medewerkers van Mirabeau door elkaar beoordeeld. Deze peer 2 peer beoordelingen noemen zij intervissions. Hier worden persoonlijke ontwikkelingen zowel door elkaar als door een mentor/coach beoordeeld.

Wat stages betreft hebben bij Mirabeau, volgens Sybren, meer behoefte aan afstudeer stagaires. Een afstudeer stagair kan meelopen met grote lange projecten. Andere stagaires kunnen aan eigen- of andere projecten werken in het tech lab op het Mirabeau kantoor.

## Q42
> Q42 kantoor, Tomas en Sanne

Deze week hebben wij Q42 bezocht. Tomas heeft ons veel verteld over Q42, zijn afstudeerproject en hoe hij bij Q42 terecht is gekomen.  Q42 werkt aan apps, websites en backends. De gebruiker staat centraal bij Q42. Er wordt veel aandacht besteeds aan user experience, user testing en accessability. Ook worden er een keer in de zoveel tijd **RUFT**'s georganiseerd. RUFT staat voor Real User Feedback Thursday. Op deze dagen worden klanten en gebruikers samen gebracht zodat de klant zelf kan zien waar een gebruiker op stuk loopt. Soms denken klanten precies te weten wat een gebruiker wil. In dit soort gevallen is het goed om de klant te laten zien hoe een gebruiker daadwerkelijk met het product omgaat.

Binnen Q wordt aandacht besteed aan **ventures**. Dit zijn kleine startup-achtige projecten binnen Q, waar werknemers zich mee bezig kunnen houden. Ook is er om de week op woensdag **passietijd**. Deze tijd is bedoeld om te spenderen aan persoonlijke projecten gericht op persoonlijke ontwikkeling en interesses.

> "Not in it for the long run"   
  Q zet de fundering op,   
  onderhoud ligt bij de klant.

Sanne heeft ons wat verteld over een project waar zij aan heeft gewerkt. Dit project heet [beleef de Nachtwacht](https://www.beleefdenachtwacht.nl/) en is in samenwerking met het Rijks museum, de NTR en NPO 2 opgezet. Op de website kun je een tour door de Nachtwacht maken. Hier wordt alles over het werk verteld, van aanleiding tot compositie. Er worden ook elementen uit het werk besproken.

Tomas vertelde ons over [de Volkskrant](https://www.volkskrant.nl/). De Volkskrant stapt over naar online ervaringen (video producties, apps, visualisaties etc). Dit is een heel proces; om van krant naar online platform te gaan en de ervaring van een krant te behouden.

## Matise
> Matise kantoor, Cyd en Tim

Bij Matise hebben wij Cyd weer gezien. Zij heeft ons eerder met een [weekly mingle](#Cyd-&-Dennis) verteld over Matise. Dennis, waarmee ik in de weekly mingle groep zit, heeft hier zijn korte stage gelopen. Tim is een van de directeurs van Matise.

Matise is een digital agency dat zich identificeert als "productie huis". Zij richten zich op concepting, marketing en development; alles dus eigenlijk. We hebben het gehad over het "[wereldvrede in een doosje](https://www.amnesty.nl/steun-ons/wereldvrede)" project van Amnesty waar Matise veel aan heeft gewerkt. Dennis heeft hier met zijn korte stage ook aan meegewerkt.

Met elk project doorloopt Matise een bepaald proces. De eerste stap is een `deep dive`. Tijdens deze deep dive leren zij het "echte leven" kennen; de behoeften, de gebruikers en de stakeholders. De volgende stap is een `concept` bedenken. Hier staat het product eerst centraal, het moet duidelijk zijn waar het over gaat. Daarna wordt er uitgezoomt en naar de details en verdere uitbreidingen gekeken. De volgende stappen zijn het `design` en het `development`.

Het laatste deel van de presentatie ging over een potentiÃ«le nieuwe case van Matise. Wij hebben met Cyd en Tim een brainstorm gedaan en ideeÃ«n geschetst. Bij elke weekly mingle worden ideeÃ«n bedacht, mogelijk worden deze meegenomen in het uiteindelijke ontwerp - als de opdracht binnen is.

## ICATT
> ICATT kantoor, Folkert-Jan, Eva en Felix

Het bedrijf ICATT bestaat al 25 jaar. Vroeger hielden zij zich bezich met cdroms en andere media. ICATT is gegroeit vanuit pioniers. Ze zijn een full service bedrijf dat zowel ontwerp, als UX en development doet. Soms zijn het complete projecten, soms zijn het onderdelen van het ontwerp proces. Er werken 25 mensen, met verschillende achtergronden. ICATT werkt veel met overheid- en gemeente instanties en non-profit organisaties. Zij werken vooral aan B2B sites. Ook maken zij dashboards en dergelijken voor bedrijven en organisaties.

ICATT werkt in sprints van 2 weken. Bij elk project is er een product owner die bepaald wat de prioriteiten zijn en hoe deze worden verdeeld over de sprints. Vervolgens is er een project manager en een SCRUMteam van 8 personen. Zij maken een uiteindelijke planning. Vervolgens wordt een project uitgevoerd door het hele team. Iedereen kan in een Trello bord zien welke taken wanneer gedaan moeten worden (binnen de sprint) en kan zo taken op zich nemen. Alle projecten komen samen en worden tegelijk uitgevoerd. De korte sprints zorgen voor snelle iteraties. Soms is nog niet alles goed uitgedacht, maar dat is niet erg. Het is belangrijk dat het project gaat "leven". Zo kan er meer inhoudelijke feedback gegeven worden.

De projecten waar ICATT aan werkt staan dicht op de samenleving. Dit spreekt mij erg aan. Ook de "niet-te-formeel" mentaliteit ligt mij wel ;). Zo erg, dat ik hier wel wil solliciteren.

# Conclusie
De weekly nerds en weekly mingles tijdens de minor ben ik erg positief ervaren. Ik vond het leuk en interessant om bij zoveel verschillende bedrijven op bezoek te gaan en kennis te maken. Ik denk dat ik zelfs een stage heb gevonden. Ik heb veel geleerd van de talks van Stephan Hay en Daan over de identiteit van een ontwerper. Dit sluit erg aan bij hoe ik mij wil identificeren als ontwerper/developer. 
